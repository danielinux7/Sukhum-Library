   <h4 class="home-header">   Аԥсны акультуратә усҳәарҭа хадақәа иреиуоу – И. Гь. Папасқьыр   ихьӡ зху Амилаҭтә библиотека иахыҵуеит 95 шықәса. </h4>
   <br>
   <p>   Аԥсны ақырҭуа оккупантцәа рҟынтә ахы иақәиҭтәны Аԥсны Асоветтә   Социалисттә Республика ҳәа ианрылаҳәаха ажәамш рыҽны – март 15,   1924 шықәса рзы Ареспублика жәлар рҵара аҟәша аҳәамҭа ҟанаҵеит   Аҟәа ақалақь аҿы Ацентртә библиотека аиҿкаара ихымԥадатәу усны   ишыҟоу ала; анаҩс, март 29 рзы икьыԥхьын Ацентртә библиотека   аиҿкааразы Жәлар рҵара акомитет иҟанаҵаз адҵа. Абиблиотека   ашәҟәытә фонд ираԥхьатәиу шьаҭаны иаиуеит имилаҭтәхаз ахатә   еизгақәа. </p>
   <p>   Уи нахыс, хадаратәла, иара хаҭәаауан аҳәынҭқарратә биуџьет   абзоурала. </p>
   <p>   <br> </p>
   <p>   Иун 8, 1924 ш. рзы Аԥснытәи Асовнарком ақәҵарала абиблиотека   Ацентртә шәҟәыҵәахырҭа ҳәа ахьӡ ԥсахын, иара ус иагьыҟан 1926   шықәсанӡа. </p>
   <p>   Апрель 5, 1926 ш. рзы Аԥсны Жәлар ркомиссариат аколлегиа ақәҵара   ҟанаҵоит Ацентртә шәҟәыҵәахырҭа ахьӡ Ацентртә ақалақьтә   библиотека ҳәа аԥсахрази уезд цыԥхьаӡа иҟаз абиблиотекақәа   ирхаданы, напхгара рзызуа акәны аҟаларазы астатус аҭарази. </p>
   <p>   Ацентртә библиотека аилазаараҿы иазԥхьагәаҭан 9-ҟәшак, аха   иақәнагаз аԥарақәа рзоужьра анзалыршамха зда ԥсыхәа ыҟам аҟәшақәа   ҳәа аус зуаз анаҩстәиқәа ракәын: </p>
   <ol>
      <li>Еиҭаҵуеи аиқәыршәаратәи   </li>
      <li>Абонемент   </li>
      <li>Ашәҟәыҵәахырҭа   </li>
      <li>Ажурналтәии аилыркаагатәии   </li>
      <li>Абиблиотекар икәакь.   </li>
   </ol>
   <p>   Иара убас ишьақәырӷәӷәан ф-ҩык аусзуҩцәа рыла ишьақәгылаз   Ацентртә ақалақьтә библиотека аштат. Иазгәаҭатәуп, уи аамҭазтәи   ареспублика анапхгаҩы Н.А. Лакоба еснагь азҿлымҳара ду шаиҭоз   абиблиотека аус аҿиара. Иаагозар, агазеҭ «Советская Абхазия»   еиқәханы иҟоу аномерқәа руак аҿы иануп Аҟәа ақалақь аҿы зда   ԥсыхәа ыҟам иҷыдоу абиблиотекатә хыбра аргылараз Аԥснытәи ЦИК   ақәҵара. </p>
   <p>   <br> </p>
   <div aria-multiselectable="true" class="panel-group" id="accordion" role="tablist">
      <div class="panel panel-default">
         <div class="panel-heading" id="headingOne" role="tab">
            <h4 class="panel-title">         <a aria-controls="collapseOne" aria-expanded="true" data-parent="#accordion" data-toggle="collapse" href="#collapseOne" role="button">           [Фото 1]         </a>       </h4>
         </div>
         <div aria-labelledby="headingOne" class="panel-collapse collapse" id="collapseOne" role="tabpanel">
            <div class="panel-body">
               <div class="home-library1">          </div>
            </div>
         </div>
      </div>
      <div class="panel panel-default">
         <div class="panel-heading" id="headingTwo" role="tab">
            <h4 class="panel-title">         <a aria-controls="collapseTwo" aria-expanded="false" class="collapsed" data-parent="#accordion" data-toggle="collapse" href="#collapseTwo" role="button">           [Фото 2]         </a>       </h4>
         </div>
         <div aria-labelledby="headingTwo" class="panel-collapse collapse" id="collapseTwo" role="tabpanel">
            <div class="panel-body">
               <div class="home-library2">          </div>
            </div>
         </div>
      </div>
      <div class="panel panel-default">
         <div class="panel-heading" id="headingThree" role="tab">
            <h4 class="panel-title">         <a aria-controls="collapseThree" aria-expanded="false" class="collapsed" data-parent="#accordion" data-toggle="collapse" href="#collapseThree" role="button">           [Фото 3]         </a>       </h4>
         </div>
         <div aria-labelledby="headingThree" class="panel-collapse collapse" id="collapseThree" role="tabpanel">
            <div class="panel-body">
               <div class="home-library3">          </div>
            </div>
         </div>
      </div>
   </div>
   <p>   <br> </p>
   <p>   1938 шықәсанӡа абиблиотекатә фонд ахарҭәаара аплантә ҟазшьа   амаӡамызт; аԥхьаҩцәеи урҭ ирыҭаз ашәҟәқәеи рхыԥхьаӡара   рацәаӡамызт. Иагозар ҿырԥштәыс, 1938 шықәса рзы абиблиотека   ашәҟәытә фонд ахыԥхьаӡара 21,5нызқь рҟынӡа инаӡон, аԥхьаҩцәа   рхыԥхьаӡара – 1975-ҩык. Амассатә усура зынӡаскгьы имҩаԥыргомызт,   ареспубликаҿы егьырҭ абиблиотекатә усҳәарҭақәа аметодиктә   цхыраара рырҭомызт. </p>
   <p>   Ацентртә библиотека аусзуҩцәа рквалификациа акыр илаҟәын. Аԥсны   абиблиотекатә ус аҿы шьаҭанкыла аҭагылазаашьа анеиӷьха 1935   шықәса рзы ауп. Август 28 рзы Жәлар ркомиссариат ирыдыркылеит   ақәҵара №65 «Аҟәатәи ақалақьтә библиотека Ареспубликатә ҳәа   аԥсахразы; 26-ҩык Бақәатәи акомиссарцәа рыхьӡ зхыз Аҟәатәи   ақалақьтә аԥхьарҭагьы уахь адҵарзы». </p>
   <p>   Ишьақәырӷәӷәан Ареспубликатә библиотека 1938 шықәсазтәи ахарџьнҵа   декабр 31 нӡа 54,1 нызқь мааҭ рҟынӡа. Убри инаркны Аԥсны   абиблиотекатә ус акырӡа еиӷьхоит. </p>
   <p>   Ҩынтә иазҳаит аԥхьаҩцәа рхыԥхьаӡара. Ашәҟәытә фонд ахыԥхьаӡара   акәзар, иацлоит. Ареспубликатә библиотека аштат 15-ҩык рыла   ишьақәгылахоит. Аха, убри аамҭазы абиблиотека аҭыԥ аусура   змырманшәалоз иҭшәаз аӷәраҵаҿы ишыҟаз иаанхон. </p>
   <p>   <br> </p>
   <p>   Иуль 2, 1942 шықәсазы ауп Аԥсны Жәлар Рсовет ақәҵарала   Ареспубликатә библиотека ианазоужьхаз анкьатәи ашкол-интернат №16   ахыбра актәи аихагыла. Анаҩс Аԥсны абиблиотека аус еихьӡарала   аизҳара мҩа иананылаз етапны иԥхьаӡоуп Аџьынџьтәылатә еибашьра   Дуӡӡа анеилга ашьҭахь. 1945 ш. рзы ҩынтәи бжаки рыла еизҳауеит   ареспубликатә библиотека абиуџьет, ашәҟәқәа рфонд ахыԥхьаӡара   иацлоит, аԥхьаҩцәа рхыԥхьаӡара аибашьра ҟалаанӡа иҟаз аҟынӡа   иҩаӡоит, активла имҩаԥыргоит Аԥсны абиблиотекатә усҳәарҭақәа   ацхыраара рыҭара . </p>
   <p>   Анаҩстәи ахәышықәса рыҩнуҵҟа ареспубликатә библиотека абиуџьет   ҩынтә иазҳауеит, уи наӡоит 236,8нызқь.мааҭ рҟынӡа, ашәҟәқәа рфонд   ахыԥхьаӡара хаҭәаауеит 77,7 нызқь екземплиар рҟынӡа; аԥхьаҩцәа   рхыԥхьаӡара аки бжаки рыла еиҳахоит; ҩынтә рыла -алитература   аахәаразы аԥара иазоурыжьуаз .<br>   1953 -1956шш. рзы абиблиотека ашәҟәытә фонд хаҭәаауеит   зхыԥхьаӡара рацәала алитературала В.И.Ленин ихьӡ зхыз СССР   аҳәынҭқарратә библиотека иҟанаҵаз аҳамҭа иабзоураны. </p>
   <p>   Абиблиотекатә кадрқәа рквалификациа аҩаӡарагьы аҽаԥсахит: 1950   шықәса рзы Аԥсны иреиҳаӡоу абиблиотекатә ҵара зманы иҟаз усзуҩы   заҵәык иакәызҭгьы, 1960 ш. рзы урҭ рхыԥхьаӡара фҩык рҟынӡа   инаӡон. </p>
   <p>   Абас еиԥш иҟаз аиҭакра бзиақәа инарымаданы ицәырымҵыр амуит   азҵаара иҷыдоу ахыбра абиблиотеказы аргылара, уи иагьыргылахоит   1980 ш. рзы. Абиблиотекаҿы еиҿкаан аҟәшақәа: анотатә-музыкатә   литература; атехникатәи ақыҭанхамҩатәи литература; аҳәаанырцәтәи   абызшәақәа рыла алитература уб. егь. </p>
   <p>   <br>   Февраль 17, 1981 ш. рзы Аԥснытәи АССР Аминистрцәа Рсовет   Ақәҵарала Ареспубликатә библиотека иахҵан Аԥсны Жәлар рышәҟәыҩҩы   Иван Гьаргь-иԥа Папасқьыр ихьӡ.<br>   Анаҩстәи ашықәсқәа рзы абиблиотека аусура еиҳа-еиҳа еиӷьхоит;   ашәҟәытә фонд иацлоит; аԥхьаҩцәа рхыԥхьаӡара еизҳауеит,   иалагалахоит аусура еиӷьызтәуа аформа ҿыцқәа. Аха, урҭ зегьы   еиԥырҟьан август 14, 1992 ш. рзы Қырҭтәыла Аҳәынҭсовет ар Аԥсны   алагаларала. </p>
   <p>   Ақырҭуа оккупациа аамҭазы абиблиотека ахыбра ааха ӷәӷәа   аиуит.<br> </p>
   <div aria-multiselectable="true" class="panel-group" id="accordion2" role="tablist">
      <div class="panel panel-default">
         <div class="panel-heading" id="headingFour" role="tab">
            <h4 class="panel-title">         <a aria-controls="collapseFour" aria-expanded="true" data-parent="#accordion2" data-toggle="collapse" href="#collapseFour" role="button">           [Фото 1]         </a>       </h4>
         </div>
         <div aria-labelledby="headingFour" class="panel-collapse collapse" id="collapseFour" role="tabpanel">
            <div class="panel-body">
               <div class="home-library4">          </div>
            </div>
         </div>
      </div>
      <div class="panel panel-default">
         <div class="panel-heading" id="headingFive" role="tab">
            <h4 class="panel-title">         <a aria-controls="collapseFive" aria-expanded="false" class="collapsed" data-parent="#accordion2" data-toggle="collapse" href="#collapseFive" role="button">           [Фото 2]         </a>       </h4>
         </div>
         <div aria-labelledby="headingFive" class="panel-collapse collapse" id="collapseFive" role="tabpanel">
            <div class="panel-body">
               <div class="home-library5">          </div>
            </div>
         </div>
      </div>
      <div class="panel panel-default">
         <div class="panel-heading" id="headingSix" role="tab">
            <h4 class="panel-title">         <a aria-controls="collapseSix" aria-expanded="false" class="collapsed" data-parent="#accordion2" data-toggle="collapse" href="#collapseSix" role="button">           [Фото 3]         </a>       </h4>
         </div>
         <div aria-labelledby="headingSix" class="panel-collapse collapse" id="collapseSix" role="tabpanel">
            <div class="panel-body">
               <div class="home-library6">            </div>
            </div>
         </div>
      </div>
   </div>
   <p>   Ашәҟәытә фонд аӷьырак амца иамҽханакуеит, абылра еиԥхьзырҟәҟәааз   аӡы аԥхасҭа анаҭеит ашәҟәыҵәахырҭа, ирацәоуп ирӷьычыз. </p>
   <p>   Аԥсны жәлар Рџьынџьтәылатә еибашьра иааирала ианеилга ашьҭахь ҿыц   зегьы еиҭашьақәыргылатәхеит. </p>
   <p>   И.Гь.Папасқьыр ихьӡ зху абиблиотека аиҭашьақәыргылараҿ акырӡа   аҵанакуеит адиректор ҿыц Б.Шь.Ҷолариа иааира, иара инапхгарала   аибашьра ҟалаанӡа аус зуаз рахьтә иаанхази ҿыц аусура иалагаз   аусзуҩцәеи ирылшеит абиблиотека аибашьрашьҭахьтәи амазара   аиқәырхара. </p>
   <p>   Акыр џьабаа баны, ишырҳәо еиԥш, «аентузиазм цәҳәыла», зхыԥхьаӡара   рацәамыз аколлектив, адиректор инапхгарала имҩаԥыргеит ауадаҩра   ду зцыз аус - зқьыла аӡбаарра илажьыз ашәҟәқәааӷәраҵаҿынтә   иҩныганы, реиҭашьақәыргылара, аибашьра ааха знаҭаз ауадақәеи   аинвентари реилыргареи рырҽеиреи. </p>
   <p>   Аԥсны аибашьра ашьҭахь зегь реиҳа аамҭа аныхьанҭаз, ареспублика   аекономикатә блокада ианҭакыз абиблиотека аколлектив иалшеит   аамҭа кьаҿк иалагӡаны абиблиотека аусура ахацыркра; иахьынӡалшоз   еиқәхаз ашәҟәытә фонд аиҭашьақәыргылара; ауадақәа реиҭарҽеира. </p>
   <p>   <br> </p>
   <p>   Абиблиотека адиректори аусзуҩцәеи рыбзоурала имҩаԥган ашәҟәытә   фонд аиҭашьақәыргылареи ахаҭәаареи иацхраауаз алшарақәа рыԥшаара.   Ишьақәыргылан абиблиотека литературалеи, инвентарлеи, маҭәахәлеи   ацхыраара алзыршоз аимадарақәеи аиқәшаҳаҭрақәеи Урыстәылатәи   Афедерациа абиблиотекатә усҳәарҭақәеи, жәларбжьаратәи   аиҿкаарақәеи, еиуеиԥшым иҳәынҭқарратәым аилазаарақәеи рыбжьара. </p>
   <p>   Имҩаԥысуан, иахьагьы имҩаԥысуеит иааиԥмырҟьаӡакәа аԥхьаҩ   иҭахрақәа риура алзыршо абиблиотекатә технологиа ҿыцқәеи,   аформақәеи аметодқәеи раларҵәара. Уи инаваргыланы акырӡа   азҿлымҳара змоу акоуп абиблиотека аусзуҩцәа рквалификациа аҩаӡара   ашьҭыхра. </p>
   <p>   Иахьынӡауала, абиблиотека анапхгара абзоурала Аԥснытәи   абиблиотекақәа рхаҭарнакцәа ирауеит алшара еиуеиԥшым   жәларбжьаратәи абиблиотекатә форумқәеи аконференциақәеи   рыҽрылархәра. </p>
   <p>   Рҽырԥсахит абиблиотека ахьӡи астатуси: 27 ноиабр, 1998 ш. рзы   Аԥсны Аҳәынҭқарра Аминистрцәа Реилазаара Ақәҵарала иара иаиуит   «Амилаҭтә» ҳәа астатус, анаҩс иахьӡхоит «Иван Гьаргь-иԥа   Папасқьыр ихьӡ зху Амилаҭтә библиотека» ҳәа. </p>
   <p>   Иазгәаҭатәуп, иахьатәи аамҭаз абиблиотека имҩаԥнаго аус аԥхьаҩцәа   рымаҵ аура инаваргыланы аҭыԥ ду шааннакыло, зегь раԥхьаӡагьы,   амилаҭтәи атәылаҿацәтәи литература аус адулара, уи азын еиҿкаауп   аҳәынҭқарратә библиографиа асектор. </p>
   <p>   Аԥхьаҩ иҭахрақәа еиӷьны рынагӡаразы, иҭахрақәа ирықәшәо   алитература аиура иадҳәало апроблемақәа ицәырҵуа ҳҳасабуеит Шәача   ақалақь аҿтәи ашәҟәыҭиирҭақәа рҟны ашәҟәқәа раахәарала. Убри   аамҭазы аҳәынҭқарра абиблиотека иазоунажьуа аԥара ахьазымхо   аҟнытә алшарақәа аԥшаауеит ашәҟәқәа раахәара алзыршо. </p>
   <p>   Ашәҟәытә фонд ахаҭәаараҿы ацхыраара азҭоз иреиуоуп Урыстәылатәи   абиблиотекатә усҳәарҭақәа. </p>
   <p>   Акыр ауадаҩрақәа шыҟазгьы, Амилаҭтә библиотекаҿы азҿлымҳара азун   абиблиотекатә ус асистема аиҭеиҿкаара азҵаарақәа, абиблиотекатә   технологиа ҿыцқәа рхархәареи раларҵәареи. Абиблиотека анапхгара   еиҿнакааит аҟәша ҿыц, уи азын иаахәан иақәнагаз атехника; «ИРБИС»   апрограмма ахархәара аиуеит. Иахьа имҩаԥысуеит аелектронтә база   ахарҭәаара; ҳаамҭазтәи атехнологиақәа мҽхак ҭбаала абиблиотека   аус ралагалара.<br>   Иахьатәи аамҭазы, иааидкыланы Аԥсны Аҳәынҭқарра Амилаҭтә   библиотека хадаратәла инанагӡоит атәыла абиблиотекатә усҳәарҭа   хадеи, абиблиотекатә ус анаука-методикатә центри, Аԥсны   аҳәынҭқарратә шәҟәытә палатеи рфункциақәа. </p>
   <p>   Азҿлымҳара азуп Ареспубликаҿы абиблиотекатә усҳәарҭақәа   аметодикатә цхыраарала реиқәыршәара, имҩаԥысуеит атәылаҿы   аполиграфиатә аалыҵқәа рҭыжьраан жәларбжьаратәи астандартқәа   ирықәныҟәартә еиԥш еиҿызкаауа аусқәа, еиҿкааны имҩаԥысуеит урҭ   аалыҵқәа аҳәаанырцәтәи атәылақәа рахь рышьҭреи, Аԥсныҟа   Урыстәылантәи апериодикатә ҭыжьымҭақәеи раагара. </p>
   <p>   Жәаҳәарада, И.Гь.Папасқьыр ихьӡ зху Амилаҭтә библиотека аусураҿы   акыр уадаҩрақәеи проблемақәеи ыҟоуп. Уи зыхҟьо, раԥхьаӡа   иргыланы, ашәҟәқәеи апериодикатә ҭыжьымҭақәеи, аинвентари,   амыругақәеи раахәаразы аҳәынҭқарра иазоунажьуа аԥара ахьмаҷу ауп.   Еиӷьтәтәуп аус абиблиотека афонд аҭыԥантәи апериодикатә   ҭыжьымҭақәа рыла ахарҭәаара иадҳәалоу. Ихадароу зҵаараны   иқәгылоуп абиблиотека аусзуҩцәа рквалификациа аҩаӡара аизырҳара,   еиҭактәуп абиблиотека аусзуҩцәа рштати абиблиотека аусзуҩцәа   руалафахәи. Еиӷьтәтәуп анаукатәи аметодикатәи усура. Абарҭи   егьырҭ апроблемақәеи ирыдҳәалоу азҵаарақәа рыӡбара ауп изызку   И.Гь.Папасқьыр ихьӡ зху Амилаҭтә библиотека анапхгареи   аколлективи русура иазԥҵәоу аамҭа абжеиҳарак. </p>
   <div aria-multiselectable="true" class="panel-group" id="accordion3" role="tablist">
      <div class="panel panel-default">
         <div class="panel-heading" id="headingSeven" role="tab">
            <h4 class="panel-title">         <a aria-controls="collapseSeven" aria-expanded="true" data-parent="#accordion3" data-toggle="collapse" href="#collapseSeven" role="button">           [Фото 1]         </a>       </h4>
         </div>
         <div aria-labelledby="headingSeven" class="panel-collapse collapse" id="collapseSeven" role="tabpanel">
            <div class="panel-body">
               <div class="home-library7">          </div>
            </div>
         </div>
      </div>
      <div class="panel panel-default">
         <div class="panel-heading" id="headingEight" role="tab">
            <h4 class="panel-title">         <a aria-controls="collapseEight" aria-expanded="false" class="collapsed" data-parent="#accordion3" data-toggle="collapse" href="#collapseEight" role="button">           [Фото 2]         </a>       </h4>
         </div>
         <div aria-labelledby="headingEight" class="panel-collapse collapse" id="collapseEight" role="tabpanel">
            <div class="panel-body">
               <div class="home-library8">          </div>
            </div>
         </div>
      </div>
      <div class="panel panel-default">
         <div class="panel-heading" id="headingNine" role="tab">
            <h4 class="panel-title">         <a aria-controls="collapseNine" aria-expanded="false" class="collapsed" data-parent="#accordion3" data-toggle="collapse" href="#collapseNine" role="button">           [Фото 3]         </a>       </h4>
         </div>
         <div aria-labelledby="headingNine" class="panel-collapse collapse" id="collapseNine" role="tabpanel">
            <div class="panel-body">
               <div class="home-library9">          </div>
            </div>
         </div>
      </div>
   </div>
